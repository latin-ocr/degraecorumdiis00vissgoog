25

nam si complures nonnumquam obelisci uno loco collocati
unum deum repraesentasse ridentur, talem interpretatio·
nem minime in eos quadrare nemo non videt.

ξ 30. Quid igitur de lapidibus erectis, sive rudibus sive
in coni aut pyramidis aut umbilici formam constructis
statuamus? Jevons ¹) altaria eos olim fuisse existimat,
quam opinionem disertis verbis defendit. Non semper,
inquit, evolutio quae dicitur, idem est ac progressum
nonnumquam deorum cultus a statu sublimiore ad dete.-
riorem labuntur, quo modo lapidem qui olim altaria fue-
runt, subsequentibus temporibus deorum domus vel ipsi ’
dei habentur. Totemorum enim cultores certis temporibus
ad lapidem quendam erectum conveniunt, ut animal saero-
sanctum in eo mactent atque deinde comedant3 qua ratione
sese cum totemo artius coniungere putant, eiusque san·
gumein lapidem elluso deum ipsum cippum intrare exis·
timaut. Haec igitur ara non sempiterna dei domus, sed
certis tantum diebus sollemnibus eius sedes habetur. Attamen
apud alios populos temporis decursu ritus illius verus
sensus oblivione eo modo oppressus est, ut in ara deum
semper habitare, quin etiam lapidem deum ipsum atque
proavum suum esse opinentur. Sic Oneidae‚ homines rubri
in America habitantes, certum quoddam saxum, aquo
originem duxisse sibi videntur, pie venerantur, aliique
Iudiani idem faciunt, eandemque superstitionem fovent.
Omnes autem populos olim totemorum cultores fuisse Jevons
persuasum habet3 ubi igitur lapides sacrosancti habentur aut
a veteribus culti esse traduntur, ibi eius opinione totemismus
oblivione oppressus atque in deterius delapsus superstitionem
eam effecit. Accedit quod saepe saxa illa rubro pigmento

¹) Introd. to Hist. of Rel. pp. 130-143.

 

